# Yrittäjä // WIP

Alkuperäinen lähetyspäivä: 21.5.2013

Areena-url: [https://areena.yle.fi/1-1892033](https://areena.yle.fi/1-1892033)

---

Aiotkos sinä siellä rakastaa minua? Ihan sama, minä olen jo päätökseni tehnyt ja se mikä on tässä riemullisinta, että päätöksemme on sama koska sinä olet siellä ja minä olen täällä ja meidän on yhdessä syytä kiittää kolleegaani vielä viikon ajan - Maria Pettersonia.  
Paitsi että Maria tekee erinomaisia radio-ohjelmia niin häneltä julkaistiin Nyt-liitteessä juttu eläkepommista viime viikon perjantaina. Eläkepommi on tarina suurten ikäluokkien puhalluksesta ja kuvitteellisesta vuonna 90 syntyneestä Jennistä ja hänen kohtalostaan.

Mä olen näitä eläkejuttuja lukenut paljon ja vähän liikaakin. Tämä suurten ikäluokkien etujärjestö ja poliitikkopolvi päätti ihan pokkana kavaltaa omien lastensa rahat ja panna tämän nyt 23-vuotiaan Jennin maksamaan. Niin siihen laskuun meillä ei ole rahaa ellei yrittäjät onnistu tehtävässään. 

Nyt on ihan sama oletko kade vai kiitollinen ihminen, ihan sama kenen rahaa himoitset, asiakkaan vai minun, meidän kaikkien mahdollisuus aikalailla nojaa siihen, että vähän useammasta ns. P-yrittäjästä tulisi K-yrittäjiä. Koska niistä S-yrittäjistä ei ole meidän pelastajaksi tässä maailman ajassa. Nyt ei näytä siltä, että teollisuus suuressa mitassa palaisi takaisin Suomeen kun se just pääsi täältä karkuun, sinne halvempien tuotannontekijöiden maihin. Niinpä me olemme sen yrittäjäporukan armoilla ja onneksi se väki on aika moraalista. Mä totean tämmöisen jutun että näitä pieniä ja keskisuuria yrityksiä on Suomen kaikista yrityksistä 99,8%. Vain prosentin viidesosa, 0,2% on näitä S-yrityksiä. No se mikä on riemastuttavaa on se, että varsinkin nämä K-yritykset \(yli 50 ihmistä työllistävät\) viime vuonna henkilöstö kasvoi.

