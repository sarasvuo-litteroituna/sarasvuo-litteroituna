# Sarasvuot litteroituina

Jari Sarasvuo palveli yleisöään YLE Puheella vuosien 2013-2016 välisenä aikana noin tunnin mittaisilla monologeillaan. Monologit löytyvät [https://areena.yle.fi/1-3351289](https://areena.yle.fi/1-3351289)

Puhe toimii mainiosti monissa ympäristöissä, mutta teksti täyttää jonkun tyhjiön. Tekstiä voi etsiä, tekstiä voi nauttia myös niissä ympäristöissä, joissa äänen tuottaminen tai kuulokkeiden pitäminen aiheuttaa harmia.

Monologeja on yhteensä noin 60 kpl, alkuvaiheessa monologit olivat tunnin pituisia, mutta vuoden 2016 alussa lähetys jatkui vapaiden aaltojen jälkeen YLE Areenassa ja pisimmät monologit tällä aikakaudella kestivät lähes kaksi tuntia.

Projekti kestänee jonkin aikaa ja kuka tahansa voi osallistua litterointiin. Sisältö on hyvin helposti muokattavissa, varsinainen teksti on hostattuna GitHubissa ja julkaisualustana toimii Gitbook. Tekstejä pystyy lukemaan selaimella ja saatavissa on myös PDF, eBook ja .mobi -muotoiset formaatit.

Mikäli haluat osallistua projektiin, valitse monologi jonka haluat litteroida ja tämän jälkeen paina ruudun ylälaidassa olevaa "EHDOTA MUOKKAUSTA" -painiketta.

### Tyyliohjeet

Sisältö kirjoitetaan markdown -muodossa. Käytännössä siis ihan raakana tekstinä. Perusohje Markdownin tuottamiseen löytyy esimerkiksi https://ukk.kapsi.fi/markdown\_help/

Yleiset ohjeet \(ei kiveenkirjoitettuja, mutta toiminee pohjana\)

* Teksti tulee kirjoittaa kuten puhuttu, ei muunnosta kirjakieleen \(esim "Te ootte" -&gt; "Te ootte", ei "Te olette"\)
* Ylimääräisiä äännähdyksiä ei ole tarpeen kirjoittaa, paitsi jos niillä on sisältöön liittyvä merkitys
* Erisnimien kirjoitusasu on hyvä tarkistaa
* Siirtyminen Areenan puolelle on hyvä erottaa esimerkiksi merkinnällä
  \#\#\#Areena-osuus

* Mikäli tekstiin jää jotain korjattavaa \(, joka tarvitsee jotain apua\), on hyvä jättää siitä selvä merkintä esimerkiksi:  
  //TODO: tarkistettava sanan kirjoitusasu, ei löytynyt mistään



Keskeneräiset monologit on merkitty \*-etuliitteellä. Kun sisältö on valmis, \*-merkintä poistetaan.

